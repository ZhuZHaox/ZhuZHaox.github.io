<!doctype html>
<html>
  <head>
    <meta charset="utf-8">
    <title>徐霞客游记</title>
    <link rel="stylesheet" href="/assets/css/styles.css">
  </head>
  <body>
    <nav>
    
      <a href="/" >主页</a>
    
      <a href="/about.html" >关于</a>
    
      <a href="/blog.html" >博客</a>
    
      <a href="/staff.html" >作者</a>
    
  </nav>
    <h1>徐霞客游记</h1>

<p>
  23 Apr 2021
  
  
    - <a href="/authors/%E5%BE%90%E9%9C%9E%E5%AE%A2.html">徐霞客</a>
  
</p>

<p>二十七日 起视满山冰花玉树，迷漫一色。坐楼中，适浔阳并奴至，乃登太素宫。宫北向，玄帝像乃百鸟衔泥所成，色黧黑。像成于宋，殿新于嘉靖三十七年，庭中碑文，世庙御制也。左右为王灵官、赵元帅殿，俱雄丽。背倚玉屏即齐云岩，前临香炉峰。峰突起数十丈，如覆钟，未游台、宕者或奇之。出庙左，至舍身崖，转而上为紫玉屏，再西为紫霄崖，俱危耸杰起。再西为三姑峰、五老峰，文昌阁据其前。五老比肩，不甚峭削，颇似笔架。</p>

<p>返榔梅，循夜来路，下天梯。则石崖三面为围，上覆下嵌，绝似行廊。循崖而行，泉飞落其外，为珠帘水。嵌之深处，为罗汉洞，外开内伏，深且十五里，东南通南渡。崖尽处为天门。崖石中空，人出入其间，高爽飞突，正如阊阖chānghé传说中的天门。门外乔楠中峙，蟠青丛翠此句描绘树木挺拔苍翠繁茂的样子。门内石崖一带，珠帘飞洒，奇为第一。返宿庵中，访五井、桥崖之胜，羽士即道士汪伯化，约明晨同行。</p>


  </body>
</html>